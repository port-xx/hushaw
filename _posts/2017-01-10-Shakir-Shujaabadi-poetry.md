---
layout: post
title: Shakir Shujaabadi poetry
tags:  poetry
---
[Part 1](https://www.youtube.com/watch?v=rcTVViPA7Fk)
[Part 2](https://www.youtube.com/watch?v=kZlYhQgOx78)
[Part 3](https://www.youtube.com/watch?v=mlDX2sIEvXc)

  ਫਿਕਿਰ ਦਾ ਸਿਝ ਉੱਭਰਦਾ ਹੇ, ਸੋਚੇਂਦਿਆਂ ਸ਼ਾਮ ਥੀਂ ਵੇਂਦੀ,  
  ਖਿਆਲਿੰ ਵਿੱਚ ਸਕੂਨ ਅੱਜ-ਕਲ੍ਹ ਗੁਲੇਂਦਿਆਂ ਸ਼ਾਮ ਥੀਂ ਵੇਂਦੀ।  
  ਉਨ੍ਹਾਂ ਦੇ ਬਾਲ ਸਾਰੀ ਰਾਤ ਰੋਂਦੇ ਨੇ ਭੁੱਖ ਤੁੰ ਸੂੰਦੇ ਨਹੀਂ,  
  ਜਿਨ੍ਹਾਂ ਦੀ ਕਹੀਂ ਦੇ ਬਾਲਾਂ ਕੂੰ ਖਿਡੇਂਦਿਆਂ ਸ਼ਾਮ ਥੀਂ ਵੇਂਦੀ।  
  ਗਰੀਬਾਂ ਦੀ ਦੂਆ ਯਾ-ਰੱਬ ਖਬਰ ਨੀ ਕਿਨ ਕਰੇਂਦਾ ਹੇਂ,  
  ਸਦਾ ਹੰਝੂਆਂ ਦੀ ਤਸਬੀ ਕੂੰ ਫਿਰੇਂਦਿਆਂ ਸ਼ਾਮ ਥੀਂ ਵੇਂਦੀ।  
  ਕਦਈਂ ਤਾਂ ਦੁੱਖ ਵੀ ਟਲ ਵੇਸਨ ਕਦਈਂ ਤਾਂ ਸੁੱਖ ਦੇ ਸਾਹ ਵਲਸਨ,  
  ਪੁਲਾਓ ਖਾਲੀ ਖਿਆਲਾਂ ਦੇ ਪਕੇਂਦਿਆਂ ਸ਼ਾਮ ਥੀਂ ਵੇਂਦੀ।  
  ਮੇਂਡਾ ਰਾਜ਼ ਇੱਕ ਰਿਆਇਤ ਕਰ ਨਮਾਂਜ਼ਾਂ ਰਾਤ ਦੀਆਂ ਕਰਦੇ,  
  ਜੋ ਰੋਟੀ ਰਾਤ ਦੀ ਪੂਰੀ ਕਰੇਂਦਿਆਂ ਸ਼ਾਮ ਥੀਂ ਵੇਂਦੀ।  
  ਮੈਂ ਸ਼ਾਕਿਰ ਭੁੱਖ ਦਾ ਮਾਰਿਆ ਹਾਂ ਮਗਰ ਹਾਤਿਮ ਤੁੰ ਘੱਟ ਕੈਂ ਨੀਂ,  
  ਕਲਮ ਖੈਰਾਤ ਮੈਂਡੀ ਹੈ ਚੱਲੇਂਦਿਆਂ ਸ਼ਾਮ ਥੀਂ ਵੇਂਦੀ।  
    
  ਐ ਪਾਕਿਸਤਾਨ ਦੇ ਲੋਕੋ ਪਲੀਤਾਂ ਕੂੰ ਮੁਕਾ ਦੇਵੋ,  
  ਨਹ ਤਾਂ ਇਹ ਜੈਅ ਵੀ ਨਾਂਅ ਰੱਖੇ ਇਹ ਨਾਂਅ ਊਂ ਕੂੰ ਵਲਾ ਦੇਵੋ।  
  ਜਿੱਥਾਂ ਮੁਖਲਿਸ ਨਮਾਜ਼ੀ ਹਿਨ ਉਹ ਮਸਜ਼ਿਦ ਵੀ ਹੈ ਬੈਤੁੱਲਾ,  
  ਜੋ ਮੁੱਲਾਂ ਦੀਆਂ ਦੁਕਾਨਾਂ ਹਿਨ ਮਸੀਤਾਂ ਕੂੰ ਢਾਹ ਦੇਵੋ।  
  ਉੱਤੇ ਇਨਸਾਫ ਦਾ ਪਰਚਮ ਥੱਲ੍ਹੇ ਇਨਸਾਫ ਵਿੱਕਦਾ ਪੇ,  
  ਇਹੋ ਜਿਹੀ ਹਰ ਅਦਾਲਤ ਕੂੰ ਬੰਮ-ਏ-ਅਮਲਾ ਉੜਾ ਦੇਵੋ।  
  ਪੜ੍ਹੋ ਰਹਿਮਾਨ ਦਾ ਕਲਮਾ ਬਣੋਂ ਸ਼ੈਤਾਨ ਦੇ ਚੇਲੇ,  
  ਮੁਨਾਫਿਕ ਤੂੰ ਤਾਂ ਬਿਹਤਰ ਹੇਂ ਜੋ ਕਾਫਿਰ ਨਾਂਅ ਰੱਖਾ ਦੇਵੋ।  
  ਜੇ ਸੱਚ ਆਖਣ ਇਹ ਬਗ਼ਾਵਤ ਹੇ, ਬਗ਼ਾਵਤ ਨਾਂਅ ਹੇ ਸ਼ਾਕਿਰ ਦਾ,  
  ਚੜ੍ਹਾਓ ਨੇਜ਼ੇ ਤੇ ਸਿਰ ਭਾਂਵੇਂ, ਮੈਂਡੇ ਖੈਮੇ ਜਲਾ ਦੇਵੋ।  
    
  ਕੁੱਝ ਅਰਸਾ ਅੰਧੇ ਚੋਰ ਤਰ੍ਹਾਂ ਊਂ ਕੂੰ ਪਿਆਰ ਕਰੇਂਦੇ ਰਹਿ ਗਏ ਸੇ।  
  ਕਈ ਸਾਲ ਵਲਾ ਇਜ਼ਹਾਰ ਕੀਤੇ ਅਲ਼ਫਾਜ਼ ਗ਼ੁਲੇਂਦੇ ਰਹਿ ਗਏ ਸੇ।  
  ਵੱਤ ਮੌਕਾ ਮਾਹਲ ਦੀ ਤਾੜ੍ਹ ਦੇ ਵਿੱਚ, ਕੁੱਝ ਵਕਤ ਵੰਝੇਂਦੇ ਰਹਿ ਗਏ ਸੇ।  
  ਸਿਵੀ ਖੱਟ ਕੂ ਸ਼ਾਕਿਰ ਚੱਟ ਗਈ ਏ, ਅਸਾਂ ਵਾਣ ਵਟੇਂਦੇ ਰਹਿ ਗਏ ਸੇ।  
    
  ਅੱਖ ਫੜਕੇ ਫੜਕੇ ਪਈ ਫੜਕੇ, ਹਾਂ ਫੜਕੇ ਨਾਂ ਹੰਝ ਨਈਂ ਆਂਦੀ।  
  ਇਹਾ ਦੁੱਖ ਦੀ ਤਾਰ ਚੁਹੈਂ ਪਾਸੋਂ, ਖੜ ਖੜਕੇ ਨਾਂ ਹੰਝ ਨਈਂ ਆਂਦੀ।  
  ਜੇ ਹਿਜ਼ਰ ਫਿਰਾਕ ਦੀ ਜਿਗਰ ਦੇ ਵਿੱਚ, ਭਾਅ ਭੜਕੇ ਨਾਂ ਹੰਝ ਨਈਂ ਆਂਦੀ।  
  ਹੰਝ ਸ਼ਾਕਿਰ ਅਰਕ ਲਹੂ ਦਾ ਹੇ, ਲਹੂ ਭੜਕੇ ਨਾਂ ਹੰਝ ਨਈਂ ਆਂਦੀ।  
    
  ਭਲਾ ਖੁਸ਼ੀਆਂ ਕਹੀਂ ਕੂੰ ਚੱਕ ਪੇਂਦੀਆਂ ਹਿਨ, ਕੋਈ ਖੁਸ਼ੀ ਠੁੱਕਰਾ ਪਤਾ ਲੱਗ ਵੇਂਦੇ।  
  ਜਿਹੜੀ ਚੀਖ ਪੁਕਾਰ ਕੂੰ ਮੱਕਰ ਆਂਹਦੈਂ, ਇਹਾ ਤੂੰ ਚਾ ਬਣਾ ਪਤਾ ਲੱਗ ਵੇਂਦੇ।  
  ਜੇ ਰੋਵਣ ਆਪਣੇ ਵੱਸ ਹੋਵੇ, ਤੂੰ ਰੋ ਦਿੱਖਲਾ ਪਤਾ ਲੱਗ ਵੇਂਦੇ।  
  ਜਿਵੇਂ ਉਮਰ ਨਿਭੀ ਹੇ ਸ਼ਾਕਿਰ ਦੀ, ਹਿਕ ਮਿੰਟ ਨਿਭਾ ਪਤਾ ਲੱਗ ਵੇਂਦੇ।  
    
  ਭਾਂਵੇਂ ਰੋਜ਼ ਉੱਜੜਦਾ ਰਾਹਸਾਂ, ਜ਼ਾਲਿਮ ਨਾਲ ਝੱਗੜਦਾ ਰਾਹਸਾਂ।  
  ਕਲਮ ਕੂੰ ਤਲਵਾਰ ਬਣਾ ਕੇ ਹੱਕ ਦੀ ਜੰਗ ਇਹ ਲੱੜਦਾਂ ਰਾਹਸਾਂ।  
    
  -ਸ਼ਾਕਿਰ ਸ਼ੁਜਾਬਾਦੀ, ੨੦੧੫  
